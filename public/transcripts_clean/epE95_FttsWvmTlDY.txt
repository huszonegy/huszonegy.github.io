Hát akkor jön a bull run, amikor már mindenki likvidálódott.
– Ja, kösz.
– Akkor még ne jöjjön!
– Megnyugtató.
– Ez jó lesz ilyen kezdőmondatnak a videó legelejére. Amióta tolom ezt a chartot, mindig szoktam emlegetni, hogy na majd meglátjuk, mi lesz 2026-ban. Remélem, mindenki emlékszik rá. Hát most megláttuk, hogy tényleg, tényleg nagyon piros. Ez vérgliszta, piros csík. De hát ennek is vége lesz, mert ha ez eddig így volt, akkor ezen túl is így lesz. Maradjunk ennyiben. Ilyen még nem nagyon volt a Bitcoin életében, hogy így vezettek volna be egy konszenzusváltoztatást. Ez ilyen elég erőszakos dolog.

Szerencse, hogy egyébként a játékelmélet úgy működik, hogy erre az egészre a bányászoknak nincs semmi érdeke, hogy ezt akarják, hiszen ez az ő tranzakciós díjövedelmüket csak csökkentené. Ez az egyik dráma, ami mostanában zajlik Bitcoin-falván, mondjuk így szebben, ilyen bear marketes bitcoinos körökben. A másik ilyen dráma pedig a kvantumdráma, ahol szintén kétfelé szakadt a fejlesztői közösség vagy az influencer közösség. Ugye itt nem csak fejlesztők vitatkoznak ezekről a dolgokról, hanem ilyen influencerek is. Most nem akarok megnevezni embereket, hogy ki hol áll; akit így mélyebben érdekel, hamar meg fogja találni. A kvantumra is van egy BIP, ez a BIP-360.

Sziasztok, barátaink! Ez itt a HUSZONEGY Bitcoin Podcast 95. epizódja Tamással, Árpival és velem. Sok szeretettel üdvözlünk titeket a bear marketben. Erről fogunk ma beszélni, illetve behoznánk egy-két újdonságot, a BIP-110-et és a BIP-360-at. Ugye ezek Bitcoin-javítási előterjesztések, Improvement Proposalök. Ezekről beszélgetünk. Szia, Tamás!
– Sziasztok!
– Helló! Hogy vagytok? Hogy aludtatok? Mire ébredtetek?
– Én is el akartam lőni ezt a bear market köszönést. Már nem tudom... de azért az a BIP-110 az nem igazán javítaná a Bitcoint szerintem.
– Szerintem se. Akkor le is zártuk. Hozzuk így előre.
– Jó, hát a következő témánk... ez csak a headline volt, nem?
– Igen. Hát vannak, szerintem amúgy is túl hosszúak az adásaink, de kicsit azért beszéljünk róla. Na, mivel kezdjünk? Mivel szeretnétek, hogy kezdjünk? Nyomjátok meg a telefonotokon az egyes gombot!

Chart: hasonlítsuk össze a mostani chartot a 2022 tavaszi charttal.
– Jó volt. Tudsz olyat?
– Hát persze. Látszik a képernyőn elvileg, ha Árpi jól vágja az adást. Ez egy hetes chart, amit most itt mutatok. Itt tartunk. És ez a kék vonal – ezt már a múltkor is mutattam, mikor erre jártam, azt hiszem, utoljára, vagy azelőtt eggyel – ez a 200-as mozgóátlag. Ez azért érdekes, mert ez az, ami kisimítja a négyéves felezési ciklusnak az összes hullámzását. És azért érdekes még, mert általában amikor bear market van, akkor ehhez szokott lemenni. Ugye itt 2022-ben kábé kicsit alá is ment, de hogyha visszamegyünk a 2018-as, '19-es bear marketre, ott is odáig ment le. És hát most még nem mentünk le odáig.
– Hát ha lemegyünk, akkor 45 alá?
– Nem, hát hogyha megnézed, maga az átlag 58 000-nél van. Az mondjuk valamelyik nap meg is volt majdnem. Ha alámegyünk, akkor lemehet ez még ilyen 50 000 környékére.
– Bocs, hogy belepofázok, de a nullát leraknád oda a legaljára, vagy lehet olyat?
– És azt hogy?
– Úgy kell, hogy scrollozol rajta, azt hiszem, ha rámész a függőlegesre. Aha, ide... hát ez csak össze... jó, nem, csak úgy szemléltetésnek, hogy ha ott a nulla vonal látszik. Bocs, hogy így beleizélek, mert mínusz értéket remélem nem fogunk felvenni, mint a kőolaj.
– Ja, ja. Ugye a Bitcoinodat nagyon szívesen eltárolom bárkinek addig, amíg mínuszban van az értéke.
– Amíg mínuszban van? Aztán majd szóltok, ha kell vissza! Mert az olajjal ugye volt egy ilyen valamikor, mikor is, a COVID idejében. Ugye azokban a szép napokban, amikor mindenki felébredt az álmából, hogy azt drága szállítani meg tárolni. Azonban a Bitcoint nem drága szállítani és tárolni. Így a nulladik elem... és biztos van nagyon sok embernek egy dolláron vételi megbízása bekészítve, mondjuk az összes Bitcoinra, tehát nem tud nullára menni.
– Hát az kell, 21 millió dollár valahol.
– Hát jó, akkor 1000 dolláron, akkor már csak 21 milliárd kell.

Tehát láthatóan nincs vége a négyéves ciklusoknak. Én azt tudom mondani – nagyon sok ember szerint vége van –, de eddig pontosan ugyanazt csinálja ez az idei tavasz, kicsit korábban is, mint a '22-es meg a '18-as. Úgyhogy lehetünk optimisták, hogy ez se tart örökké. Csak olyan októberig, novemberig? Én is hallottam valami ilyesmit, hogy rövidülnek ezek a bear marketek. Hát igazából a négy év az nem teljesen négy év, mert a 210 000 blokk az valamivel kevesebb, mint négy év, emiatt is lehet, ha csak így a technikai résznél maradunk. De hát nyilván mindig vannak egyéb makró összefüggések is, amik itt hatnak ránk fölfelé és lefelé. És fura módon, amikor bajok vannak, akkor a „Bitcoinba menekülünk” narratíva ez most nem nagyon működik. Ez most éppen nem jött be. Most inkább az aranyba mentek a spekulánsok.

Ja, meg a BRICS-pajtik. Az aranyról nekem az jutott eszembe, hogy évekkel ezelőtt, amikor a Schillerrel beszélgettem erről, hogy mi várható így az árfolyam tekintetében, akkor nagyon határozottan ezt mondta: szerinte el fog szállni a Bitcoin árfolyama, de előbb az arany fog elszállni. Ő ugye az aranyhoz is nagyon konyít, tart is valamennyit, mert azt mondja, hogy vannak hasonlóságok az arany és a Bitcoin között, de azért lényegi különbségek is vannak. És azt mondta, hogy ha baj van a világgazdasággal, akkor először az arany lesz az, ami iszonyúan elszáll, és akkor a Bitcoin majd egy kicsit később. És most, hogy ugye ez történt a közelmúltban, hogy az arany szépen kilőtt, az jutott eszembe, hogy föl kéne hívni a Schillert, és elbeszélgetni vele, hogy akkor most mit gondol a világról.
– Jó, de hát ez nyilvánvaló: a központi bankok szerte a világon aranyat vesznek. Bitcoint még nem annyira, azt legfeljebb kis kísérletképpen. Úgyhogy ez most körülbelül ennyi. Ez a fő különbség.
– A tőzsdespekulánsok azok meg a részvényekkel együtt eladják a Bitcoint is, mert ők meg nem értik. Ők arra optimalizálnak, hogy több dollárjuk legyen. Ugye, kretén maxik... akkor a trenddel mennek, és hogyha a trend elindul lefelé, akkor el kell adni, aztán megpróbálni olcsóbban visszavenni.
– Hát ja, ezért nehéz bitcoinistának lenni, mert ugye te nem adsz el, csak költesz úgy alkalmanként.

Hát vagy egyik nap így ébredek föl, másik nap úgy. Tehát ilyen kicsit skizofrén állapot egyébként. Én is tradelek egy kis részével, főleg a TBSZ-számlán – de erről szerintem beszéltem már régebben –, ugye, mert ott nem nagyon van adóvonzata, meg könnyű részvényekkel szemben tradelni. Én most azt csinálom, hogy részvényeket adok el, és veszegetek helyette Bitcoin ETF-et. Még tavaly meg tavalyelőtt ősszel általában ennek a fordítottját csináltam, és ezzel most így jóval kisebb a vagyonom, mint akkoriban volt jelenleg – hiszen most az egész lejjebb ment. De hát hogyha véletlenül fölmegy majd az árfolyam, akkor viszont sokkal több lesz.
– Akkor inverzben kereskedsz? Színezd át a gombokat!
– Hát de hát ez az inverz. Vannak olyan iskolák, amik azt mondják, hogy nehogy vegyél hozzá, ha már egyszer lejjebb ment. De én meg azt gondolom, hogy veszek. Ilyenkor veszek. Oké, és akkor meglátjuk, kinek lesz igaza. Végül is, ha azt gondolod, hogy tudod, hogy mid van, akkor az teljes...
– Hát igen, igen. Tehát ez nekem nem csak egy spekulációs eszköz.
– Ha ETF-et veszel, akkor mid van?
– Hm. Én hiszek az ETF-ek etikus működésében, mert én azt is megpróbáltam megérteni, hogy működik. Hogy ott is az az érdeke az ETF kibocsátójának, hogy legyen mögötte fedezet, mert akkor tud rajta keresni az arbitrázson hosszú távon. Tehát ott ez a játék, megérted?
– Hát de igen, hogyha egy normális gazdasági működést nézünk. De szerintem a rendszer az velejéig korrupt, és ezek csak eszközök, de ez egy másik nézőpont.
– Most ez egy dolog, hogy nem csak ilyen sima fizikai ETF-ek léteznek, hanem mindenféle határidős fogadások is, amiknek a kereskedése nem befolyásolja közvetlenül az árfolyamot. Meg az nem Bitcoin, az a papír-Bitcoin. De azok a rövid távú volatilitást növelik, mert hogy ott meg valódi Bitcoinnal fedezik ezeket a pozíciókat. Ennél jobban nem akarok belemenni, mert én se értek hozzá jobban.
– Hát én úgy gondoltam erre, hogy van valami gyerek, aki ott tekeri, hogy akkor mi lesz, és akkor néha... jó, megmondják, hogy mi legyen. Itt szólnak neki, és akkor az insiderek addig megteszik a tétjeiket. De hát lehet, hogy nem így van, lehet, ennél azért szofisztikáltabb.

Szóval van itt ez a 200-as mozgóátlagunk 58 491-en, igaz, ez mai kalkulált adat. Úgy látom, hogy '26 Q1 felénél járunk. Az úgy nagyjából stimmel. És ott vagyunk lefelé menet azzal a kis piros god candle-lel meg a többivel. Hogyha megnézzük '22-ben, amikor ugyanígy néztünk ki, mint most, az kábé itt van. Remélem, látszik. Akkor mondjuk '22 májusában voltunk. Az ábra szerint onnantól kezdve ugye akkor volt ilyen 30 000, onnan még feleződött az árfolyam a legaljáig. De hát az akkor volt, amikor az FTX tőzsde csődbe ment. Most ehhez hasonló esemény lehet, hogy fog történni idén. Valamivel készülnek a srácok. Ennyiért még nem veszik, mert ez még nem igazi vér az utcákon. Bár ha azt nézzük, feltételezzük, hogy az érintettek tudják, mivel van dolguk. Tehát azért a Bitcoin az elég szűkös dolog, és hogyha meg kívánják szerezni, akkor nem árt manipulálni egy kicsit a piacot, hogy jó legyen. Te is szívesebben veszel, ha tudod, hol a vége. Csak az a baj, hogy te nem tudod, hol a vége, mert nem mondták meg nekem se. Na mindegy.

Hát de ez már... az ember már harmadszor éli át ezt az egészet. Inkább csak azokat sajnálom, akik mondjuk 125 000-en belerakták ilyen Bitcoin-fedezetes hitelbe, mondván, hogy akkor mit tudom én, fedezik az életüket. És ugye az van, hogy pótolják, pótolják, pótolják, és ott vannak már 80%-os LTV-nél, és akkor még nyomnak rá a fiúk egy nagy crasht az egyik szobából, elindítják, és akkor lemegyünk még egy 30-at, mert miért ne mehetnénk le? Tehát a múltbéli esemény az nem jósolja előre szerintem a jövőbelit. Esetleg utólag, hogyha kielemezzük, akkor lehet, hogy vélünk felfedezni hasonlóságot, meg technikailag elemezzük satöbbi, de kajak tök más a globális szitu most, mint mondjuk '21-ben volt vagy '22-ben. Hát sokkal nagyobbak az államadósságok azóta. Igen, például. Meg előrébb járunk a végéhez, és éppen bomlik föl a politikai világrend is.

Ja, és talán akkor azt is jó, ha most elmondjuk így a Firefish kölcsönökkel kapcsolatban, hogy akinek van aktív kölcsöne, mint például nekünk is, az figyeljen arra, hogy a letétet növelje. Mert ugye még innen is lehetséges, hogy fog zuhanni az árfolyam, és hogy nehogy egy hirtelen zuhanásnál – ha mondjuk a világgazdaságban van valami reccsenés, és a Bitcoin erre reagál –, ne legyen senkinek álmatlan éjszakája vagy meglepődése. Ja, felelősen kell ezt a helyén kezelni, nem? Hát remélhetőleg mindenki úgy vette föl, hogy annyi hitelt vett csak föl, hogy még tudja pótolni még egyszer a fedezetet mögé. Igen, amikor az ember pótolja a fedezetet – én is csináltam –, akkor ugye megint visszaáll a duplájára a fedezet a hitelhez, hát a javasolt összeggel pótolod be. Szerintem csak annyival lehet. Akkor mennyi a likvidációs árad most, 50 vagy 40? Igen, azt kiírja ott mindig, úgyhogy meg lehet nézni egyszerűen. Csak akkor meg bejön az, hogy mi van, ha kilőnek, és akkor később megveszem, mert ki tudja, mi most az elképzelése a fiúknak. Hát azért akik ilyen dolgokat húznak a világra, amik itt körülöttünk zajlanak, azoktól minden kitelik. De én nem hiszek a háttérhatalomban, hogy az ennyire koncentrált lenne. Inkább akkor úgy mondom, hogy a csoportok érdekei afelé állnak, hogy vigyék még lejjebb a Bitcoint. Meg ez egybeesik azzal is valószínűleg, hogy recseg a világgazdaság, és erre azért reagál is a Bitcoin. Ez így együtt, és végül is így tudják manipulálni a Bitcoin árfolyamát is: tudják azt, hogy reagál ezekre a reccsenésekre. Igen, előbb megérzi a büdöset és kiszalad.

Na jó, de akkor miért van az, hogy például az európai – tehát hangsúlyozom, európai – régi nagy cégeknek a részvényei meg emelkednek ugyanebben az időben? Tehát a tőzsde az nagyon sokáig tud irracionális lenni. Egyébként meg mindenki azt mondja, hogy Európának vége, és Ázsia meg Amerika lesz az, azok majd prosperálni fognak a jövőben, Európa az csak ilyen skanzen marad. És itt majd múzeumba jönnek a kínaiak nézni, hogy milyen ügyesen isszuk a bort, milyen szép épületeink vannak. Igen, de ehhez képest az én európai részvényeim – akár autógyártó részvényről is beszélhetünk – emelkednek évi 10-15%-okat.
– Megmondom őszintén, nem tudok ehhez hozzászólni, mert kívül esik a...
– Néha én se, meg hát ez most épp ez van. Aztán majd ha visszanézzük ezt egy pár év múlva, akkor lehet, hogy örülsz neki, mondjuk, hogy eladtad őket. Hát ez inkább az, hogy amikor van egy ilyen általános hangulat, ami az emberek többségét jellemzi, akkor az általában rossz. Tehát az az ellentéte annak, ami történni fog. Most egy nagyon általános bear market hangulat van a Bitcoinnál egyébként. Mindenki temeti, mi is itt már negyed óráig temetünk.
– Jó, csak reálisan. És hát ez szokott lenni egyébként általában a bear marketnek az alja, tehát a jó vételi pont. Mondjuk 2022-ben ugyanez volt, de ez nem azt jelenti, hogy pont most... figyelj, legyen igazad, de én örülnék neki, ha ez lenne az alja. De nem őszintén gondolod ezt, hanem azért te is így mondod, hogy hát én örülnék neki...
– Persze, csak közben azért én fosok attól, hogy még zuhanunk, és nem eleget növeltem a letétemet.

Én azt gondolom, hogy nagyon kicsi volumenekkel esünk nagyon nagyot. Mert ugye nálam itt a volumetrikus adat ki van helyezve alulra a chartodon. Hát igen, csak abba nem tudom, mennyire lehet bízni, meg ez egy tőzsdének az adata. Ez a Kraken tőzsde alapja. Hát ha ilyen globálisat nézel, akkor a mostani drawdownok ezek olyanok... nyilván a kisebb volumenre nagyobb esés az a volatilitásnak a tipikus jellemzője. Az mi egyébként? Hát az, hogy milyen mennyiségben cserélnek gazdát a tőzsdék kötési könyvében, és ahhoz képest kicsi mennyiségekkel esünk nagyokat. Ez azt jelenti, hogy azért nincsen olyan nagy doom közhangulat, de még mehet lejjebb, mert kivárnak azok az esetleges vevők. Tehát például én nem is akarok ilyenbe menni, mert hírelemzés meg... tehát hogy ez már próbálod megjósolni, és akkor már megint ott vagy, hogy Fiatban gondolkozunk. De nem abban gondolkozunk, csak egyszerűen nyilván mindenki azért gazdaságilag hozza a döntéseit, vagyis hát sokan, aki így szeretne előrehaladni.

Nyilvánvalóan, hogyha van x egységnyi Fiat pénzed, amit így megkeresel egy hónapban, akkor jobban jársz, ha alacsonyabb áron veszel. Tehát nyilván egy kicsit így apellálsz arra, hogy akkor esik vagy nem esik, mikor vegyek, mikor ne vegyek. És milliószor volt már róla szó, hogy igazából ezeket a modelleket simán megdönti a DCA, tehát hogyha minden nap veszel. Mert akkor kapod meg ezt a kék vonalat, amit itt, Tamás, említettél, a 200-ast. Ugye 52 x 4 az kb. 200. Hát a négy évest kisimítva látjuk, tényleg kajak rá lehet egy egyenesre szinte húzni. Tehát akkor gyakorlatilag neked is ez lesz az átlagárad, nem?
– Annál jobb lesz. Hát mert amikor lejjebb megy, akkor ugye többet veszel. Igazad van, bocsánat, nem súlyozott. Tehát pont az a lényege, hogy jobb lesz az átlagnál.
– Igen. És egyébként itt ezen a képernyőn az a sárga vonal, ami már reterebb, meg a narancs?
– 100-as, 107-es. A sárga és barna az 50-es, a lila meg a 21-es. Hát ez ilyen tőzsdei számmisztika, hogy miért pont ezeket nézzük. De látható, hogy számmisztika ide vagy oda, néha eléggé ezeken a mozgóátlagokon, vagy ezekről a mozgóátlagokról pattan vissza. Hát igen, kivéve ugye ezt a szakaszt, ezt a 2022 Q2 és 2022 Q4 közötti időszakot. Ott mélyebbre volt ugye ez a túladott rész tipikusan. Meg itt is túladott szerintem. De itt '22 óta, ahogy ment fölfelé, ott meg mindig az 50-es volt az alja, látszik. Aztán egyszer csak átment rajta, és amikor átment rajta, akkor így lehet róla beszélgetni, hogy mi történt. Csak ez valószínűleg egy ilyen önbeteljesítő jóslat is, hogy a traderek is nézik ezeket a mozgóátlagokat. Azt mondja, hogy lement a következő mozgóátlagig, akkor most beleveszek, vagy itt megnyitom a longot, akkor onnan fölpattan, és akkor ez megy egy ideig, amíg megy. Aztán már nem megy.

Én nagyon-nagyon régen tradeltem, még így a '18-19-es években. Mindenki úgy kezdi. Aztán úgy jártam, mint ezekkel a részvényekkel, hogy így láttam, hogy fogy a tőkém. És akkor arra gondoltam, hogy lehet, hogy nem kéne tradelni, és ami bejött, az a DCA volt. Le kell menni a Fiat bányába, kibányászni az adott mennyiségű papírpénzt. Hát az az, amit én előadtam a részvényekkel, meg amit csinálok, ez valahol egy ilyen DCA oda-vissza, mert mindig azt veszem, amelyik éppen relatíven olcsóbb. Hát akkor jön a bull run, amikor már mindenki likvidálódott. Ja, kösz. Akkor még nagyon jó, megnyugtató. Ez jó lesz ilyen kezdőmondatnak a videó legelejére.

Ott tartottam, hogy ezt az ide-oda súlyozgatást az ETF-ek meg a részvények között nem én találtam föl, hanem ez a klasszikus 60-40-es kötvény-részvény portfóliónak az adaptálása részemről. Ráadásul még a 60-40-et is megtartottam, csak őrült módon 60% Bitcoin és 40% részvény aránnyal. De ezt nem ajánlom senkinek, tehát ezt ne csináljátok otthon! Ez nem befektetési tanácsadás, mert ehhez kötélidegzet kell, ehhez easy ridernek kell lenni. De hát most, ha már egyébként a teljes portfóliómban a Bitcoin még ennél is nagyobb arányt képvisel, mert ez csak a TBSZ-es rész... ott egy kicsit még kevesebb is a Bitcoin, mint az egészben. Az egész fölött meg nagyrészt önrendelkezel, nem? Azt érdemes szerintem még hozzáfűzni, hogy ne értsék félre az arcok: az nem tőzsdén van.

És akkor ezt a chartot kivégeztük, mert egyébként az most nincs is megosztva a technikai issue miatt. Nézzük a többit, és akkor maximum rövidebbek a témák. Meg akarsz rémiszteni minket? Hát persze, saját farkába harapott már a kígyó. Tényleg? Igen, az visszatérő rett, mert addig nincs vége a bear marketnek, amíg minden modell meg nem dől. Nem, ez a modell az a modell, amelyik nem dől meg. Hát jó, csak az a része, hogy még sose harapott a farkába... amióta itt mutogatom ezt a chartot, mindig szoktam emlegetni, hogy na majd meglátjuk, mi lesz 2026-ban. Remélem, mindenki emlékszik rá. Hát most megláttuk, hogy tényleg, tényleg nagyon piros. Ez vérgliszta, piros csík. De hát ennek is vége lesz, mert ha ez eddig így volt, akkor ezen túl is így lesz. Maradjunk ennyiben. Vagy behúzod a vonalat az origóhoz. Nem, ez itt fog menni. Bitcoin is dead, baby. Itt majd lesz egy kicsit hamarabb mondjuk, és akkor utána majd megint jön három év móka-kacagás. Kapitulációs blokkot még egy két és fél hónapra írja. Mi van most? Complacency, az micsoda? Hát még több mint fél év... belenyugvás? Hát gyakorlatilag ez, amit most itt csinálunk: hogy kicsit várni kell még, és majd jön a következő rally. De az csak azután jön, hogy már volt egy pánik. Amúgy most kéne még venni. Igen, hát ez pont ez. De ez nem tanács, én nem adok tanácsot senkinek. Nem adunk tanácsot, csak szórakoztatunk. Hát sírva vigadunk, a magyarok ilyenek.

Na, nyargaljunk tovább. BIP-110.org. Hát mi az a BIP? Ez a Bitcoin Improvement Proposal, magyarul Bitcoin-javítási előterjesztések. Rosszul mondtam az előbb, mert protokollt mondtam, de proposal valójában, igazad van. De jó, hogy itt vagy. Hát ja, a Bitcoinnak a fejlődése ilyen BIP-eken keresztül halad. Sok ilyen BIP volt már, meg lesz is. És hát ez a BIP-110 most eléggé lázban tartja a Bitcoin Twittert, meg gondolom a Nostert is, csak ott nem nagyon vagyok. Ez a régebben már emlegetett Knot kliens fejlesztők drámájának a továbbfolytatása, ami ugye a spam-szűrésről, meg az ilyen NFT-knek és hasonló dolgoknak a Bitcoinról való kiirtásáról szól. Na, elvileg ez egy ilyen soft fork javaslat.

Ez azt jelenti, hogy eddig a spam-szűrés odáig terjedt ki a Knot táborban, hogy a mempoolba nem engedtünk be bizonyos tranzakciókat, amiket spamnek vélünk vagy nem szeretünk. De hogyha egyébként egy bányász egy olyan node-ból megkapja a tranzakciót, ami ezzel nem foglalkozik, és kibányássza, belerakja a blokkba, akkor elfogadjuk, mert a Bitcoin konszenzus szint szerint ez érvényes tranzakció. Így ezáltal az egésznek nincs sok értelme, ezt megbeszéltük a múltkor. Úgyhogy a fiúk továbbmentek és feltalálták azt, hogy akkor változtassuk meg a konszenzus szintet is, és legyen az, hogy a node-ok sem fogadják el ezentúl ezeket a tranzakciókat, illetve még egy jó pár félét.

A másik ellenérv ugye az volt, hogy amikor a Bitcoin Core-ban megnövelték az OP_RETURN parancsnak a méretét, akkor arra hivatkozva emelték meg, hogy egyébként nem csak az OP_RETURN használható adatok elhelyezésére a Bitcoin blokkláncban, hanem vannak egyéb módszerek is. Például nem odavaló helyen, aláírásokba belekódolva rakják be az adatot, és akkor már inkább tegyék OP_RETURN-be, mert az könnyebben felismerhető. Ez a BIP-110 feltalált egy jó pár szabályt, ami elvileg ezeket az aláírásba rejtett adatokat is ki tudja szűrni, legalábbis azokat a módszereket, amiket eddig feltaláltak. Az ellenzői szerint viszont ez már okozhat problémát bizonyos Lightning-csatornáknál, a Lightning Network továbbfejlesztésénél, úgyhogy ezért van alapvetően erről elég nagy vita. Illetve hát ami még ér a Knot kliens ellen, hogy azt kábé egy ember fejleszti, egy embernek a műve, ami egy elég nagy centralizációs kockázat. De szerintem már kilencen vannak, én úgy hallottam. De akkor is egy elég nagy centralizációs kockázat, mint ami eddig volt. De most ez csak egy érv a sok közül.

És ugye ez a BIP-110 azt tartalmazza, hogy mivel ez egy soft fork, tehát bizonyos tranzakciókat ezentúl nem fogadunk el, amit eddig elfogadtunk, ezért igazából nem kell, hogy az összes node a világon ezt akarja vagy föltelepítse a Knotot. Mert hogyha a bányászok már nem bányásznak ilyen tranzakciókat, akkor a node-ok el fogják fogadni és minden oké lesz. Ezért azt a szabályt találták ki, hogy ha a bányászok 55%-a jelzi, hogy ők ezt elfogadják, akkor innentől kezdve a node-ok is életbe léptetik – mármint a Knot node-ok – ezt a filtert. Onnantól kezdve, ha egy bányász bányászik egy ilyen tranzakciót, azt ezek a node-ok nem fogják elfogadni. De hát mivel az 55% az még csak kicsit több, mint a fele, ezért innentől kezdve, ha ez így történne véletlenül, akkor elég nagy valószínűséggel kettéválna a Bitcoin hálózat. Lenne egy ilyen fork, ami viszont – mivel 55% van az egyik oldalon – valószínűleg nyerne, az lenne a több számítási kapacitást felhalmozott lánc. És az összes többi node, a node-ok 100%-a azt fogadná el érvényes Bitcoinnak. Akkor innentől kezdve a maradék 45% bányásznak is kénytelen lenne kapitulálni ebbe az irányba, mert különben fölöslegesen bányászik és csak égeti a pénzt.

Ugye ez a bevezetés elmélete, de érezhető, hogy ez egy kicsit durva megoldás. Ilyen még nem nagyon volt a Bitcoin életében, hogy így vezettek volna be egy konszenzusváltoztatást. Ez ilyen elég erőszakos dolog. Szerencse, hogy egyébként a játékelmélet úgy működik, hogy erre az egészre a bányászoknak nincs semmi érdeke, hiszen ez az ő tranzakciós díjövedelmüket csak csökkentené, mert egy csomó tranzakciót nem fogadhatnának el ezentúl. Úgyhogy a bányászok körében, tudtommal a nagy bányászpoolok körében ennek nulla a támogatottsága jelenleg. Viszont van benne egy másik szabály is, hogy ha a bányászok nem is támogatják, akkor valamikor augusztus környékén, a 900 valahány ezredik blokkban akkor is bevezetik ezt, és akkor egy még durvább fork lesz. Vagy nem még durvább, de akkor is lesz belőle egy fork, egy úgynevezett User Activated Soft Fork (UASF), ahol a node-ok próbálják kikényszeríteni, hogy a bányászok fogadják el, amit ők akarnak. De hát ez is csak akkor működhetne, ha a node-ok többsége vagy nagyon nagy többsége ezt elfogadná, ami valószínűleg megint csak nem valószínű. Úgyhogy nem tudom, hogy gondolják. Amennyire én ezt az egészet megértettem, mindkét esetnek kicsi a valószínűsége, de hatalmas dráma van, személyeskedésig és már azt hiszem, pereskedésig fajuló viták zajlanak erről a Bitcoin Twitteren. A legviccesebb rész az egészben, hogy a Lőrinc talált egy hibát ebben a BIP-110 kódjában, és nyilvánosságra is hozta. Most ő a hős. De én nem tudom elmagyarázni, milyen hibát talált, mert azt nem értettem meg. Ha esetleg erre jár egyszer, akkor elmondja. Mindenképp kérdezzétek meg!

A másik ilyen dráma pedig a kvantumdráma, ahol szintén kétfelé szakadt a fejlesztői közösség. Ugye itt nem csak fejlesztők vitatkoznak, hanem influencerek is. A kvantumra is van egy BIP, a BIP-360. De ott egy kicsit távolabbról kezdeném: mi is ez a kvantum-probléma? A kvantumszámítógépek elmélete azt mondja, hogy tudunk csinálni olyan számítógépet, ami abszolút nulla fok környékén, szupravezetőkben rezgő, egymással kvantum-szuperpozícióban lévő atomokon alapulva bizonyos számításokat – amit egymás után kéne elvégezni hagyományos módon – meg tud csinálni egyszerre egy lépésben. Mert egyszerre az összes állapotot föl tudják venni ezek a bitek, nem kell egymás után végigmenni az egyeken meg a nullákon. Remélem, jól mondtam el, nagyon összefoglalva. És hát ezen a tudósok évtizedek óta dolgoznak. Kitalálták már régen, hogy ha lenne ilyen számítógépünk, akkor ez használható lenne a legtöbb kriptográfiai eljárás feltörésére, amit például a Bitcoin is használ.

Itt arról az eljárásról van szó konkrétan, amivel a privát kulcsból meghatározzuk a publikus kulcsot. Ez visszafelé nem működik, mert csak próbálgatással lehet, nincs rá olyan algoritmus, amit lefuttatva vissza lehet számolni a privát kulcsot. Ha ez megtörténne, akkor elég nagy bajban lenne a Bitcoin. Én most nem akarok abba belemenni, hogy ki lenne nagyobb bajban, a bankok vagy a Bitcoin, mert szerintem egyébként a Bitcoin, hiszen ott tök nyílt minden adat. A Bitcoinnál pláne az elején, amikor Satoshi elindította, akkor a publikus kulcsok voltak maguk a Bitcoin-címek egy az egyben. Aztán a korai Bitcoin fejlesztők is rájöttek, hogy ebből még valamikor évtizedek múlva probléma lehet, és feltalálták, hogy igazából nem szükséges a Bitcoin-címnek használni a publikus kulcsot, elég annak a hash-ét használni. A hash egy olyan ujjlenyomat, ami nem tartalmazza az egész adatot, csak jellemző rá. A hash-ből visszaszámolni már elméletben sem lehet az adatot.

Viszont amikor akarunk csinálni egy Bitcoin tranzakciót, el akarjuk küldeni a Bitcoinunkat, és azt aláírjuk a privát kulccsal, akkor azt úgy tudja ellenőrizni egy külső fél, ha ott már benne van a publikus kulcs. Tehát a Bitcoin tranzakciókban már benne van a publikus kulcs, megvan a hash is, és a privát kulccsal van aláírva. Így a publikus kulcsból kiindulva a hash-t is és az aláírást is ellenőrizni lehet. Ez két újabb veszélyeztetettséget jelent. Az egyik, hogy ha elküldtünk egy címről egy Bitcoint, akkor lehetőleg újra ne használjuk ezt a címet. Ezért szoktuk mondani, hogy ne használjunk címet többször, mert ha újra küldünk rá, akkor már ott van az előző tranzakcióban a publikus kulcs felfedve. Tehát egy kvantumszámítógép elkezdhet dolgozni rajta, hogy a privát kulcsot megszerezze. De ha minden címet csak egyszer használunk, akkor ez ellen még lehet védekezni. Nagyobbik probléma ott van, ha olyan kvantumszámítógépet sikerülne előállítani, ami azalatt az idő alatt, amíg a tranzakció csak a mempoolban ücsörög és még nincs kibányászva, azalatt a 10-20-30 perc alatt kiszámolja a privát kulcsot. Esetleg tud küldeni vele egy másik tranzakciót magasabb díjjal, ami megelőzi a miénket, és máshova küldik el a Bitcoinunkat. Ez egy olyan támadási mód, ami gyakorlatilag teljesen megbénítaná a Bitcoint, és nem nagyon lehetne mit kezdeni vele hirtelen.

Ez eddig a riogatás része, sok ember idáig jut el. De én próbáltam utánanézni annak is, hogy hogy áll ez az egész kvantumszámítógép téma. Valóság: lassan. Ja, igen, még van egy dolog: nem csak a Satoshi-coinok vannak veszélyben, hanem bizonyos újabb Taproot tranzakciók is úgy lettek bevezetve pár évvel ezelőtt, hogy ott is a publikus kulcs fel van fedve. Ennek a problémának a megoldására jött létre a BIP-360, hogy bevezessen egy újfajta Taproot tranzakciót. A BIP360.org-on el tudja olvasni bárki, ott már szintén csak egy hash vagy valami egyéb leszármaztatott adat van publikusan. Tehát ezeknek a Taproot címeknek a biztonságát megoldja. Azt ígérik a fejlesztők, hogy aztán majd sorban jönnek a további proposalok is. Elméletileg létezik olyan kriptográfiai eljárás – amíg nincs igazi kvantumszámítógép, addig ez mind elmélet –, amit majd nem lehet kvantumszámítógéppel megfejteni. Egy hátrányuk van: jóval nagyobb aláírások szükségesek, több helyet foglalnának a blokkokban. Ez nem olyan óriási probléma, de jelenleg kevesebb tranzakció férne el egy blokkban. Lesz majd ilyen címformátum, amit nem veszélyeztetnek a kvantumszámítógépek, és akkor mindenkinek kedves kötelessége lesz, hogy a Bitcoinjait átmozgassa ilyen tárcákba.

Tehát itt még nem tartunk. Most a dráma abból van, hogy egyesek szerint már itt kéne tartanunk, mert akár van rá esély, hogy három vagy öt év múlva megszületik egy veszélyes teljesítményű kvantumszámítógép. Hát amennyire én utánanéztem, ez jelenleg úgy néz ki, hogy néhány bites kulcsokat tudnak feltörni a jelenlegi kísérleti eszközök. Ott is van kétféle kvantumbit: a fizikai meg a logikai. A tapasztalat az, hogy egy fizikai kvantumbit megbízhatósága nagyon csekély, de ha egymás mellé tesznek belőle mondjuk ezret, akkor már abból ki lehet átlagolni egy viszonylag megbízható működést. Ahhoz, hogy egy Bitcoin privát kulcsot, ami ugye 256 bites, feltörjenek, ahhoz milliós nagyságrendű fizikai kvantumbitnek kéne egyszerre működnie. Ettől még nagyon-nagyon messze vagyunk. Illetve még az sincs bebizonyítva, hogy az egyre nagyobb számú kvantumbithez nem kell-e exponenciálisan több energia. Ha igen, akkor ugyanott leszünk, mint a hagyományos számítógépekkel. De ha lineáris energiával növelhető a számuk, akkor elérhetünk egy olyan pontra, amikor veszélyessé válnak. Tehát ez egy valódi téma, amivel foglalkozni kell, ellentétben az előzővel.

Bitcoin, BIP-110, BIP-360... ezek mutatják meg, hogy igazából itt hosszú időre tervezünk, maradni akarunk. A kvantumveszély elhárítása is azt sugallja, hogy a HUSZONEGY közösség hosszú időre tervezi ezt a pénzt használni. Ezzel azt akartam elmondani, hogy ha nem lennének ilyen proposalok, akkor lehetne mondani a Bitcoinra, hogy elavult. Viszont, mert ugye ezt sokszor megkaptuk, hogy a Bitcoin egy dinoszaurusz, de hát nem az, mert minden kihívásra ad választ, csak hát a feature az, hogy lassan mozog, nehogy összetörjön. Én is azt hiszem mindig, hogy nagyon világosan beszélek, aztán megnézem a videót, és megkérdezek pár embert: „hát én nem értettem”.

Persze erről lehet beszélgetni sokat, mennyire veszélyes ez a kvantum-dolog. Emlékszem, középiskolás voltam a 90-es években, és már akkor ez volt a hype, hogy majd a kvantumszámítógéppel hogy meg lehet törni mindent. Ez 32-33 évvel ezelőtt volt. Most tartunk 1121 fizikai qubitnél, ezt az IBM tartja. De lehet, hogy több százezer kell majd ahhoz, hogy a jelenlegi Bitcoinban használatos Elliptic Curve Cryptography-t megtörje. Szóval szerintem időben vagyunk a felkészülésben. Valószínűleg fúziós erőművünk hamarabb lesz, meg hamarabb fogy el az összes olaj a földről. Még amikor én gyerek voltam, a jégkorszaktól féltünk, aztán az átváltott jéghegy-olvadásba, meg a savas esőktől és az ózonlyuktól féltünk. Kellenek ezek a félelmek, mert ha nem félsz, akkor nem vagy irányítható. Na, akkor most kiféltük magunkat. Félős adás: féltünk a medvétől, féltünk a BIP-110-es soft forktól, és most féltünk egy kicsit a kvantumszámítógépektől. De szerintem ne féljünk! Mindig a hajnal előtt van a legsötétebb éjszaka.

Kicsit behoznám azt a cikket, amit fordítottam pár nappal ezelőtt. Joana Cotar, aki Németországban parlamenti képviselő volt, írt egy könyvet, ami arról szól, mi zajlik a német parlamentben, a Bundestagban. Leírja, hogy gyakorlatilag nem is az a lényeg, mit hogyan szavaznak meg, hanem hogy egyáltalán mi jut el addig, hogy felterjesszék. Onnantól kezdve meg már egy lejátszott koreográfia. Akit érdekel, a Bitcoin Mentor blogján fordítottam ezzel kapcsolatban egy cikket. Ő proaktív, megoldási javaslatokat listáz, de adott magának egy határidőt 2029-ig: ha nem sikerül reformot elérnie, elhagyja Németországot. Amellett, hogy a Bitcoin mellett is szót emel, tanítgatta a képviselőtársait.

Erről eszembe jutott egy újabb dráma: a magyarországi politikai dráma, hogy a Caduceus Zrt. sikereket ér el, szerződést kötött a Bitpandával. Gratulálunk mindkettőnek. Nyilván ez mindkét cégnek egy marketing érték, „beginning of a beautiful friendship”. Legitimálja a működésüket. Azt hiszem, az egy osztrák cég. Caduceus, a képernyőről olvasom, mert magamtól én se tudom kimondani. Ezzel kapcsolatban még egy dolog: ugye Magyarországon közeledik a parlamenti választás, és az egyik párt beleírta a programjába, hogy ezt a validátoros dolgot meg fogja szüntetni, vagy rendbe rakja az európai jognak megfelelően. Illetve közben az Európai Bizottság kötelezettségszegési eljárást indított Magyarország ellen emiatt a validátor-mizéria miatt, mivel a MiCA-n túl nem szabadna a tagországoknak semmilyen egyéb törvényt bevezetni a digitális eszközökre. Ebből nyilván nem lesz rövid távon változás, de vannak ilyen történések.

Böngésszétek a HUSZONEGY honlapját a huszonegy.world címen, ahol rengeteg ingyenes oktatóanyag elérhető. Azok számára pedig, akik személyes támogatást igényelnek, ajánljuk a Bitcoin Mentor szolgáltatásait a bitcoinmentor.hu honlapon. Iratkozz fel a HUSZONEGY Podcast YouTube csatornájára és a Rumble csatornánkra is! Kövesd a HUSZONEGY-et Facebookon és Nosteren. Támogatóink Miskolctapolca és Hajdúszoboszló Bitcoin-elfogadó wellness szállodái, a Hotel Aura és a Hotel Atlantis. És a Firefish üzeni, hogy ne adjátok el a Bitcoinotokat! Köszönöm, Tamás, hogy itt voltál. Nézőinknek meg köszönjük a figyelmet, egy hét múlva újra hallhattok minket. Sziasztok!